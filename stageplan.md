
![Kamertje.nl logo](https://www.kamertje.nl/images/KLogo_Kleur-S.png "Kamertje.nl logo")
# Stageplan Kamertje.nl Gamification & Monetization

---

| Versiebeheer| |
|---|---|
|Versienummer|0.3|
|Versiedatum|11 september 2017|
|Type|Concept|
|Auteur|Dick van Viegen|
|Studentnummer|s1096864|
|Stagedocent|Robbert Winkel|
|Stagebedrijf|Kamernet B.V.|
|Bedrijfsbegeleider 1|Thijs Luxemburg|
|Bedrijfsbegeleider 2|Steven Ouwerkerk|

---

### Organisatie
Het bedrijf waar ik stage ga lopen is Kamernet B.V. (in het vervolg: Kamernet). Kamernet is momenteel de marktleider in kameraanbod in Nederland. Het bedrijf bezit meerdere websites, waaronder [kamertje.nl](https://www.kamertje.nl) (in het vervolg: Kamertje).  
Het Kamernet team bestaat uit ongeveer 16 man, waarvan grotendeels developers. Ik zal onderdeel zijn van een apart team (ongeveer 3 man) binnen Kamernet dat zich over het Kamertje.nl project zal buigen.

Kamernet richt zich op het zo goed mogelijk adverteren van woningen, met een nadruk op studenten. Hiervoor zit het support team bovenop bijvoorbeeld scam-praktijken en zijn ze actief bezig met het promoten van advertenties en het eigen merk op facebook.

De sfeer binnen Kamernet is informeel. Ik zit zelf op de werkvloer met de CEO en de support medewerkers, de rest van het development team zit in het kantoor ernaast. Er word dagelijks met z'n allen geluncht, en er wordt geregeld met elkaar gesport na werk.

#### Stagestudent
**Naam**: Dick van Viegen  
**E-mail**: [dickv.viegen@gmail.com](dickv.viegen@gmail.com)  
**Tel nr**: +316 14421558

#### Bedrijf
**Naam**: Kamernet B.V.  
**Adres**: Nieuwe Duinweg 24  
**Postcode**: 2587AD Den Haag  
**Website**: [https://www.kamernet.nl](https://www.kamernet.nl)

#### Bedrijfsbegeleiders
**Naam**: Thijs Luxemburg  
**E-mail**: [t.luxemburg@kamernet.nl](t.luxemburg@kamernet.nl)  
**Rol**: Product owner Kamertje.nl

**Naam**: Steven Ouwerkerk  
**E-mail**: [s.ouwerkerk@kamernet.nl](s.ouwerkerk@kamernet.nl)  
**Rol**: CEO Kamernet B.V.

#### Stagedocent
**Naam**: Robbert Winkel  
**E-mail**: [winkel.r@hsleiden.nl](winkel.r@hsleiden.nl)  
**Rol**: Docent Informatica (MediaTech)


#### Begeleiding
De begeleiding zal vooral management-gericht zijn; de beide heren zullen veel van mij vragen qua inzet en inbreng bij het recent gelanceerde product.  
Gedurende de stageopdracht zal ik ook begeleid worden op gebied van haalbaarheid, businesscases en communicatie met de business kant van het bedrijf.  
Er is inhoudelijke (programmeer-) begeleiding aanwezig, in de vorm van het Kamernet development team, waar ik mijn inhoudelijke vragen kan stellen wanneer nodig en kan sparren over bijvoorbeeld handige implementatie trucs etc.

---

### Omschrijving stageopdracht

#### Context
Kamertje wil graag over op een nieuw verdienmodel, microtransacties, door middel van credits.   
Voor dit nieuwe verdienmodel zal ik de systemen moeten bouwen en onderzoek moeten doen naar de correcte implementatie van zo'n verdienmodel, zowel in code als in gebruikersinteractie.  
Daarnaast willen ze hier graag een *achievement* systeem aan hangen om de user experience op de website wat speelser te maken (*gamification*). Ook dit systeem zal ik gaan bouwen en ook hier zal ik het nodige moeten onderzoeken over hoe achievements mensen bezig houden en hoe deze het beste geïmplementeerd kunnen worden.  

Deze twee systemen zouden losstaand geïmplementeerd kunnen worden, maar krijgen meer betekenis en invulling bij het samenvoegen van de twee.  
Denk bij achievements die credits toekennen bijvoorbeeld aan:  
* Volledig invoeren gebruikersprofiel
* Plaatsen profielfoto
* Aantal berichten verstuurd
* Eerste reactie
* Eerste kamer geplaatst
* etc...

Denk bij acties waar credits aan besteed kunnen worden bijvoorbeeld aan:
* Versturen berichten (zowel verhuurder als huurder)
* Het zien van telefoonnummers
* Het 'bump'-en van een advertentie
* etc...

Met het gebruik van deze systemen hoopt Kamertje zichzelf weer een relevante speler op de kamer markt te maken na een aantal jaar geen verandering te hebben gezien aan de website.  
De recente lancering heeft al een stevige update gedaan op het gebied van uiterlijk en hier willen ze graag op verder met het idee dat de inkomstenstroom uit Kamertje zal stijgen.

#### Probleem/Kans  
De lancering van het nieuwe 'Kamertje 2.0' word gezien als dé uitgelezen kans om nieuwe systemen, of systemen die bijvoorbeeld bij Kamernet als te riskant worden geacht, uit te proberen.  
Ik heb, samen met Lennaert Oudshoorn, het afgelopen jaar gewerkt aan de vernieuwing van Kamertje.nl en hier al redelijk vooruitgang geboekt op het moderniseren van de website. Maar moderniseren van de look is niet alles, tegenwoordig is het meer 'mainstream' geworden om te werken met microtransacties in zowel games als andere toepassingen.  

Ik verwacht dat door Kamertje te laten werken op een credit-systeem in plaats van een afname van een vast aantal dagen, de conversie van website bezoeker naar betaalde gebruiker hoger zal liggen, daar de drempel tot betaling lager ligt, door kleinere bedragen toe te staan en daarmee de gebruiker in staat te stellen om wat credits te kopen voor nét die ene advertentie waar hij/zij op wil reageren.  
Uit eigen ervaring weet ik dat ik bij Kamernet nooit een premium account heb genomen omdat ik vrij weinig relevant aanbod voorbij zie komen, maar dit betekend wel dat ik nooit kan reageren, ook als er wél wat voorbij komt. Het lijkt mij dat ik niet de enige ben waarvoor dit een probleem is.

#### Risico's
**Planning te strak**  
Afdekking: planning regelmatig herzien.  
Niveau: Middel  
**Planning te ruim**  
Afdekking: verbeteren opgeleverde systemen, doorgaan met de overige opdrachten die klaarliggen.  
Niveau: Laag  
**Gebrek aan kennis**  
Afdekking: gebruik maken van de kennis bij het huidige development team, vroegtijdig aangeven.  
Niveau: Middel  
**Ziekte**  
Afdekking: zorgen dat duidelijk is welke werkaamheden nog wel uitgevoerd kunnen worden.  
Niveau: Laag  

---

### Planning

Het doel is om het nieuwe verdienmodel en de daaraan gelinkte achievements live te hebben staan voor het eind van de stage.

Dit ga ik bereiken door onderstaande planning (zo goed mogelijk) te volgen.

[Planning spreadsheet](https://docs.google.com/spreadsheets/d/1D0H1WNXHEwQLitSnGXJpPRHJGZ08W1AvALy0TuoUE_M/edit?usp=sharing)

Om dit te realiseren voor mijzelf zal ik steviger in mijn schoenen moeten gaan staan om de tijd voor mijn stageopdracht af te bakenen, en niet iedere keer dat er iets aan me gevraagd word, direct op het niet stage-gerelateerde probleem in te duiken.

---

### Overige zaken

#### Persoonlijke leerdoelen
###### Organisatorisch vermogen
Ik wil gedurende mijn stage een beter inzicht voor long-term planning van IT-projecten ontwikkelen, en hier ook aan bijdragen. Dit zal ik gaandeweg bereiken door deel te nemen aan de sprint planning, het bewaken van diezelfde planning en het bijwonen van de maandelijkse target-meetings.
###### Ontwerpen & realiseren van complexe systemen
Tijdens deze stage zal ik zowel binnen als buiten mijn stageopdracht om veel systemen moeten ontwerpen en realiseren. Dit wil ik zo netjes mogelijk, volgens de best practices van de betreffende taal, en efficiënt doen.
###### Discipline
Ik heb zelf vrij veel moeite met strakke planningen aanhouden als het aankomt op studie-opdrachten, en dat zal hier niet anders zijn. In een werksfeer zal ik me sneller geneigd voelen door te gaan met de opdrachten voor de werkgever in plaats van mijn stageopdracht. Om deze stage überhaupt tot een goed einde te brengen, zal ik gedisciplineerder moeten worden in het uitvoeren van stage specifieke taken.
###### Documentatie
Gedurende deze stage zal ik de code voldoende documenteren zodat, wanneer ik weg ben, andere developers het zo snel mogelijk op kunnen pakken. Daarnaast zal ik ook voor de studie documenten op moeten maken, een stage- en product-verslag. Ik ben vrij zwak in het schrijven van verslagen, en zal tijdens de stage iedere week stappen zetten in het schrijven van deze verslagen.

#### Beroepstaken niveau 2
Tijdens deze stage zal ik onderstaande beroepstaken op niveau 2 (HBO-i competenties) uitvoeren:  

**Gebruikersinteractie Analyseren**  
Het onderzoeken van de best practices voor de voorgestelde veranderingen aan het systeem, maar ook analyseren van de huidige interactie ten behoeve van het implementeren van de nieuwe systemen.
Dit onderzoek wil ik gaan doen aan de hand van een literatuuronderzoek, het vinden van relevante artikelen voor zowel credit (digital currency) systemen en achievement systemen. Hierbij zoek ik bijvoorbeeld naar artikelen over;
* Digital currency
    * In-App purchases
    * Microtransacties in games
    * Virtual goods for web
* Achievements
    * Effective achievements
    * Achievements in gaming
    * Achievements on social media platforms

Er is door Thijs Luxemburg al een opzet gemaakt met resultaten van zijn eigen onderzoek naar de implementatie van credit systemen, dit zal ik ook meenemen in mijn eigen onderzoek en onderbouwen/weerleggen waar nodig.

**Gebruikersinteractie Ontwerpen**  
Ontwerpen van de gebruikersinteractie, wat vooral op de interface en de feedback bij betalingen en het behalen van achievements neerkomt.
Voor zowel het credit-systeem als het achievement systeem zal ik de frontend én de backend onderdelen moeten ontwerpen.  
Voor de backend zal dit betekenen dat ik de benodigde database tabellen en relaties goed uitwerk voordat ik deze daadwerkelijk ga bouwen.  
Voor de frontend zal dit betekenen dat ik voor beide systemen de benodigde views mag gaan ontwerpen. Mijn plan is om hier een aantal verschillende ontwerpen in mock-up vorm te laten A/B testen door mijn collega's, waarna ik de meest prettig ervaren opties zal gaan gebruiken bij de realisatie.

**Gebruikersinteractie Realiseren**  
Zorgen dat het achievement en het credit systeem op een robuuste manier gerealiseerd word en live staat voor het eind van de stage.  
Het doel van de stage is het realiseren én implementeren van de beide systemen op de productie servers van Kamertje.  Dit ga ik proberen te bereiken zonder downtime van de huidige systemen, en een plan om de huidige gebruikers met een dagen-product om te zetten naar credit-product.


#### Overige werkzaamheden
Het onderhouden van het recent gelanceerde Kamertje.nl. Hieronder zal ook het uitvoeren van bugfixes, algemene verbeteringen en nieuwe feature requests van de business kant van zaken.
Daarnaast zal het bewaken van de SCRUM-sprints mijn verantwoordelijkheid zijn.  
Als één van de requirements voor mijn stageopdracht (dus zowel het achievement- als het credit-systeem), zal ik ook nog een nieuwe feature; ***Gebruikersprofielen*** toe moeten voegen.


---

### Literatuurverwijzingen
Blair, L. (2011). *The Cake Is Not A Lie: How to Design Effective Achievements*. As viewed on 06/09/2017 on [https://www.gamasutra.com/view/feature/6360/the_cake_is_not_a_lie_how_to_.php?print=1][1]  
Blair, L. (2011). *The use of video game achievements to enhance player performance, self-efficacy, and motivation*. As viewed on 06/09/2017 on [http://etd.fcla.edu/CF/CFE0004471/Dissertation_final.pdf][3]  
Gyuhwan, O. & Taiyoung R. (2007). *Game Design on Item-selling Based Payment Model in
Korean Online Games*. As viewed on 06/09/2017 on [http://homes.lmc.gatech.edu/~cpearce3/DiGRA07/Proceedings/085.pdf][2]  
Steamworks Documentation. *Microtransactions (In-Game Purchases)*. As viewed on 06/09/2017 on [https://partner.steamgames.com/doc/features/microtransactions][4]  

---

### Bijlagen
[1]: https://www.gamasutra.com/view/feature/6360/the_cake_is_not_a_lie_how_to_.php?print=1
[2]: http://homes.lmc.gatech.edu/~cpearce3/DiGRA07/Proceedings/085.pdf
[3]: http://etd.fcla.edu/CF/CFE0004471/Dissertation_final.pdf
[4]: https://partner.steamgames.com/doc/features/microtransactions
